ছাত্র-জনতার গণঅভ্যুত্থানের মাধ্যমে শেখ হাসিনার পতন ঘটলেও দেশের আর্থিক খাত এখনো তার অনুগত আমলাদের দখলে রয়ে গেছে। এস আলম, সালমান এফ রহমানসহ কিছু সুবিধাভোগী গোষ্ঠীর মাধ্যমে ‘চোরতন্ত্র’ ও ‘লুটপাটতন্ত্র’-এর রেশ এখনো বহমান। অর্থসচিব থেকে শুরু করে এনবিআর, বাংলাদেশ ব্যাংক, সোনালী ব্যাংক, বিএসইসি, আইডিআরএ এবং বীমা খাত—সবখানেই শেখ হাসিনার আমলে নিয়োগপ্রাপ্তদের আধিপত্য অক্ষুণ্ণ রয়েছে।

এদের অনেকেই অতীতে ভোট ডাকাতি, রিজার্ভ চুরির মতো ঘটনায় জড়িত থেকেও আজো শীর্ষ পদে বহাল। অন্তর্বর্তী সরকারের আমলেও অভিজ্ঞতার দোহাই দিয়ে এই বিতর্কিত আমলাদের রাখা হয়েছে, যা গণআকাঙ্ক্ষার বিরুদ্ধে যায়। প্রশাসনের সংস্কার না করে পুরনো কাঠামো টিকিয়ে রাখলে আন্দোলনের স্বপ্ন অপূর্ণই থেকে যাবে।

বিশ্লেষকরা মনে করছেন, বাজেটে পরিবর্তনের কোনো প্রতিফলন নেই, বরং শেখ হাসিনার আমলের ধারাবাহিকতা অব্যাহত রয়েছে। গণঅভ্যুত্থানের আকাঙ্ক্ষা সফল করতে চাইলে এসব লুটেরা ও সুবিধাভোগীদের প্রশাসন থেকে সরানো এখন সময়ের দাবি।
